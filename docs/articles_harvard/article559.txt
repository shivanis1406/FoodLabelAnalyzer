Title: El Plat Saludable (Catalan)


El Plat Saludable, creat per experts en nutrició de l’Escola T.H. Chan de Salut Pública de Harvard (Harvard T.H. Chan School of Public Health) i els editors de Publicacions de Salut de Harvard (Harvard Health Publications), és una guia per elaborar àpats saludables i equilibrats — tant si es serveixen en un plat com si són per emportar en una carmanyola. Poseu una còpia d’aquests consells la nevera com a recordatori diari per elaborar àpats saludables i equilibrats!
Feu que la majoria dels vostres àpats siguin fruites i verdures – ½ plat:
Procureu incorporar colors i varietat, i recordeu que les patates no compten com a verdura al Plat Saludable degut al seu efecte negatiu en el sucre de la sang.
Trieu cereals (grans) integrals – ¼ del plat:
Els cereals integrals i intactes —blat integral, ordi, grans de blat, quinoa, civada, arròs integral, i els aliments preparats amb aquests ingredients, com la pasta integral— tenen un efecte més moderat que el pa blanc, arròs blanc, i altres cereals refinats en el sucre i la insulina en sang.
Valor proteic – ¼ del plat:
El peix, pollastre, llegums (mongeta blanca/cigrons/llenties), i els fruits secs són una font de proteïna saludable i versàtil —es poden afegir a les amanides i combinen bé amb les verdures. Limiteu les carns vermelles, i eviteu carns processades com la cansalada, salsitxes i embotits.
Olis vegetals saludables – en moderació:
Trieu olis vegetals saludables com l’oli d’oliva, de colza, soja, moresc, gira-sol, cacauet, i d’altres, i eviteu els olis parcialment hidrogenats, ja que contenen greixos  trans  no saludables. Recordeu que “baix en greix” no vol dir “saludable”.
Beveu aigua, cafè, o te:
Eviteu les begudes ensucrades (refrescos), limiteu la llet i els productes làctics a una o dues racions al dia i els sucs de fruita a un got petit al dia.
Sigues actiu:
La figura vermella que corre a través de les estovalles del Plat Saludable és un recordatori  que també és important mantenir-se actiu per tal de controlar el pes corporal.
El missatge principal del Plat Saludable és enfocar la qualitat de la dieta.
El tipus d’hidrats de carboni són més importants que la quantitat d’hidrats de carboni de la dieta perquè algunes fonts d’hidrats de carboni —com les verdures (que no siguin patates), fruites, cereals integrals, i llegums— són més saludables que d’altres aliments que contenen hidrats de carboni.
El Plat Saludable també aconsella evitar les begudes ensucrades (refrescos), una font de calories —normalment amb poc valor nutricional.
El Plat Saludable anima als consumidors a utilitzar olis saludables, i no estableix un màxim en el percentatge de calories que les persones haurien de consumir diàriament a partir dels greixos saludables.

Autoritzem l’ús de la imatge del Plat Saludable d’acord amb els següents termes i condicions:
Ha d’incloure la següent frase que atorga crèdit: “Drets d’autor © 2011 Harvard University. Per més informació sobre el Plat Saludable, sisplau visiteu The Nutrition Source, Departament de Nutrició, Harvard T.H. Chan School of Public Health,  http://www.thenutritionsource.org  i Harvard Health Publications,  harvard.edu .”
L’ús del Plat Saludable és de caràcter no comercial.
No es pot modificar el text o la imatge de cap manera.
Harvard pot revocar aquest permís en qualsevol moment a la seva única discreció. En cas que el permís sigui revocat, s’haurà de retirar la imatge de qualsevol lloc web o espai públic en un termini no superior a 5 dies laborables.
Harvard prohibeix estrictament qualsevol indici —sigui explícit o implícit— que suggereixi o que pugui fer creure als altres que Harvard, el Departament de Nutrició de T.H. Chan School of Públic Health, o la pàgina web de The Nutrition Source, ha aprovat qualsevol producte o béns, servei, individual, grup o organització de qualsevol tipus. Per tant, no es pot utilitzar el nom de “Harvard”, “Departament of Nutrition at the T.H. Chan School of Públic Health”, o “The Nutrition Source”, o qualsevol altra marca registrada o segell propietat de Harvard en relació amb el Plat Saludable sense l’aprovació prèvia, per escrit, excepte per reproduir la frase específica que atorga crèdit per l’ús de la imatge, tal i com s’estableix anteriorment.
No es pot utilitzar el Plat Saludable de cap manera que perjudiqui la reputació de Harvard.
Harvard renuncia a totes les garanties de qualsevol tipus (expressades, implicades, o d’altres) relacionades amb el Plat Saludable, incloent, sense limitacions, qualsevol garantia implicada de mercat o comerç, idoneïtat per un propòsit particular, i de no-infracció. Vostè accepta indemnitzar i mantenir indemne a la Universitat de Harvard, els seus membres de consell de govern (directiva), funcionaris, membres de la facultat, estudiants, empleats i agents, de i en contra de qualsevol reclamació, dany, pèrdua, responsabilitat, cost i despesa de qualsevol naturalesa que sorgeixi o estigui relacionada amb el Plat Saludable.
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2015/12/Catalan_HEP_Dec2015.jpg
http://www.thenutritionsource.org
