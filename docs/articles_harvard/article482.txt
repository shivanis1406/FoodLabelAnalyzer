Title: Talerz Zdrowego Odżywiania (Polish)


Poradnik Talerz Zdrowego Odżywiania, opracowany przez specjalistów w zakresie odżywiania z Wydziału Zdrowia Publicznego Uniwersytetu Harvarda oraz redaktorów z wydawnictwa Harvard Health Publications, oferuje wskazówki, jak przygotowywać zdrowe, zbilansowane posiłki – zarówno te serwowane na talerzu, jak i pakowane do pojemnika na drugie śniadanie. Przyczep egzemplarz przewodnika do drzwi lodówki, aby codziennie pamiętać, jak przygotowywać zdrowe, zbilansowane posiłki!
Warzywa i owoce powinny stanowić największą część posiłku – ½ talerza:
Wybieraj różne kolory i odmiany, ale pamiętaj, że na Talerzu Zdrowego Odżywiania ziemniaki nie zaliczają do warzyw ze względu na ich negatywny wpływ na poziom cukru we krwi.
Stawiaj na pełnoziarniste produkty zbożowe – ¼ talerza:
Produkty pełnoziarniste i nieoczyszczone – produkty pszenne razowe, kasza jęczmienna, całe ziarna pszenicy, komosa ryżowa, owies, brązowy ryż oraz produkty z nich wykonane, takie jak makaron pszenny razowy – mają łagodniejszy wpływ na poziom cukru i insulinę we krwi niż biały chleb, biały ryż i inne produkty ze zbóż oczyszczonych.
Białka – ¼ talerza:
Ryby, drób, rośliny strączkowe i orzechy to zdrowe, uniwersalne źródła białka – mogą być dodawane do sałatek i dobrze się komponują z warzywami na talerzu. Ogranicz spożycie czerwonego mięsa i unikaj gotowych przetworów mięsnych, takich jak boczek lub kiełbasa.
Zdrowe oleje roślinne – w umiarkowanych ilościach:
Wybieraj zdrowe oleje, takie jak oliwa, ojej rzepakowy, sojowy, kukurydziany, z orzechów ziemnych i inne, unikaj natomiast olejów częściowo uwodornionych, gdyż zawierają one niezdrowe oleje typu trans. Pamiętaj, że „niskotłuszczowy” niekoniecznie oznacza „zdrowy”.
Pij wodę, kawę lub herbaty:
Unikaj słodzonych napojów, ogranicz spożycie mleka i nabiału do jednej lub dwóch porcji dziennie, a soków – do jednej małej szklanki dziennie.
Bądź aktywny:
Czerwona figurka biegnąca przez podkładkę pod Talerzem Zdrowego Odżywiania przypomina o tym, że aktywność fizyczna jest również ważna dla utrzymania zdrowej wagi.
Głównym przesłaniem poradnika Talerz Zdrowego Odżywiania jest to, że należy zwracać uwagę na jakość diety.
Rodzaj węglowodanów w diecie jest ważniejszy od ich ilości, ponieważ niektóre rodzaje węglowodanów – takie jak warzywa (inne niż ziemniaki), owoce, produkty pełnoziarniste czy nasiona warzyw strączkowych – są zdrowsze od innych węglowodanów.
Talerz Zdrowego Odżywiania zaleca też konsumentom unikanie słodzonych napojów, będącymi źródłem dużej ilości kalorii, zazwyczaj o znikomej wartości odżywczej.
Zachęca się też konsumentów, aby używali zdrowych olejów i nie ustala górnej granicy dla proporcji wartości kalorycznej, jaką należy uzyskiwać ze zdrowych źródeł tłuszczów.
Warunki korzystania
Udzielamy zgody na korzystanie z grafiki Talerz Zdrowego Odżywiania zgodnie z następującymi warunkami:
Użytkownik jest zobowiązany zawrzeć następujące informacje dotyczące własności: „Prawa autorskie © 2011 Uniwersytet Harvarda. W celu uzyskania dodatkowych informacji o Talerzu Zdrowego Odżywiania prosimy odwiedzić stronę internetową The Nutrition Source prowadzoną przez Zakład Żywienia Wydziału Zdrowia Publicznego im. T.H. Chana Uniwersytetu Harvarda:  http://www.thenutritionsource.org  oraz oraz stronę Harvard Health Publications:  harvard.edu .”
Wykorzystanie Talerza Zdrowego Odżywiania przez Użytkownika odbywa się do celów niekomercyjnych.
Wykorzystanie Talerza Zdrowego Odżywiania przez Użytkownika musi być zgodne z wszystkimi obowiązującymi przepisami.
Zabrania się modyfikowania grafiki lub tekstu w jakikolwiek sposób.
Harvard może wycofać swoją zgodę w dowolnym momencie i według własnego uznania. W razie cofnięcia wspomnianej zgody Użytkownik usunie grafikę ze swoich wszystkich stron internetowych lub przestrzeni publicznych w terminie maksymalnie do pięciu dni roboczych.
Harvard surowo zabrania wskazywania, wyraźnego bądź dorozumianego, sugerującego lub mogącego powodować, że inne osoby powezmą przekonanie, że Harvard, Zakład Żywienia Wydziału Zdrowia Publicznego im. T.H. Chana Uniwersytetu Harvarda lub strona internetowa The Nutrition Source udzielają poparcia dla jakichkolwiek produktów, usług, osób, grup czy organizacji.  W związku z powyższym, zabrania się wykorzystywania nazw „Harvard”, “Zakład Żywienia Wydziału Zdrowia Publicznego im. T.H. Chana Uniwersytetu Harvarda” lub “The Nutrition Source”, czy też któregokolwiek z należących do Harvardu znaków handlowych bez uprzedniego uzyskania zgody na piśmie, za wyjątkiem powielania konkretnej informacji o własności w odniesieniu do grafiki, zgodnie z powyższym zapisem.
Zabrania się wykorzystywania Talerza Zdrowego Odżywiania w jakikolwiek sposób, który mógłby spowodować naruszenie dobrego imienia Harvardu.
Harvard wyłącza wszelkie gwarancje jakiegokolwiek rodzaju (wyraźne, dorozumiane lub inne) dotyczące Talerza Zdrowego Odżywiania, w tym, między innymi, jakiekolwiek gwarancje dotyczące zdatności handlowej, przydatności do określonego celu i nienaruszania przepisów. Użytkownik zgadza się zabezpieczyć i zwolnić Uniwersytet Harvarda i jego członków zarządu, kierownictwo, członków kadry akademickiej, studentów, pracowników i przedstawicieli z odpowiedzialności z tytułu wszelkich roszczeń, szkód, strat, należności, kosztów lub wydatków jakiegokolwiek rodzaju wynikających z korzystania przez użytkownika z Talerza Zdrowego Odżywiania lub związanych z takim wykorzystaniem.
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2018/09/Polish_HEP_Sept2018.jpg
http://www.thenutritionsource.org
