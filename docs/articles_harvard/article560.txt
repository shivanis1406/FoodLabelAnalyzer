Title: Il Piatto del Mangiar Sano (Italian)


Il Piatto del Mangiar Sano, creato dagli esperti di nutrizione della Harvard T.H. Chan School of Public Health e dagli editori delle Pubblicazioni Harvard Health, è una guida per creare pasti salutari e bilanciati, sia che siano serviti su un piatto, sia che siano confezionati in un cestino del pranzo. Appendine una copia sul frigorifero come promemoria giornaliero per creare pasti sani e bilanciati!
Componi la parte principale del tuo pasto con ortaggi e frutta – ½ piatto:
Mira al colore e alla varietà e ricorda che le patate non contano come ortaggi nel Piatto del Mangiar Sano, perchè hanno un effetto negativo sullo zucchero del sangue.
Scegli cereali integrali – ¼ del tuo piatto:
Cereali integrali e intatti – frumento integrale, orzo, chicchi di frumento, quinoa, avena, riso integrale e alimenti prodotti con questi, come la pasta di frumento integrale, hanno un effetto più blando sullo zucchero nel sangue e sull’insulina, rispetto al pane bianco, al riso bianco e ad altri chicchi raffinati.
La potenza delle proteine – ¼ del tuo piatto:
Pesce, pollame, legumi e noci sono tutte fonti versatili di proteine – possono essere aggiunte alle insalate e si combinano bene con le verdure sul piatto. Limita la carne rossa ed evita le carni trasformate, come pancetta e salsicce.
Oli vegetali sani – con moderazione:
Scegli oli vegetali sani, come olio di oliva, canola (colza), soia, mais, girasole, arachide e altri. Evita gli oli parzialmente idrogenati, che contengono grassi trans, malsani. Ricorda che povero-in-grassi non significa “sano”.
Bevi acqua, caffè, o tè:
Evita le bevande dolci, limita il latte ed i latticini ad una o due porzioni al giorno, e limita i succhi ad un piccolo bicchiere al giorno.
Muoviti:
La figura in rosso che corre attraverso la base del Piatto del Mangiar Sano serve a ricordarci che mantenersi attivi  è importante anche per il controllo del peso.
Il messaggio principale del Piatto del Mangiar Sano è di concentrarsi sulla qualità della dieta.
È più importante il tipo di carboidrati nella dieta che la quantità di carboidrati nella dieta, perchè alcune fonti di carboidrati – come le verdure (escluse le patate), la frutta, i cereali integrali, e i legumi – sono più salutari di altre.
Il Piatto del Mangiar Sano suggerisce inoltre ai consumatori di evitare le bevande zuccherate, una delle maggiori fonti di calorie – generalmente con poco valore nutritivo.
Il Piatto del Mangiar Sano incoraggia i consumatori ad usare oli sani, e non definisce un livello massimo per la percentuale di calorie che la gente dovrebbe prendere ogni giorno da fonti salutari di grassi.
Autorizziamo l’uso dell’immagine del Piatto del Mangiar Sano in base ai seguenti termini e condizioni:
Devi inserire la seguente frase per i crediti: Copyright © 2011 Harvard University, Per maggiori informazioni sul Piatto del Mangiar Sano, per favore consulta The Nutrition Source, Department of Nutrition, Harvard T.H. Chan School of Public Health,  http://www.thenutritionsource.org  e Harvard Health Publications,  health. harvard.edu .”
L’utilizzo del Piatto del Mangiar Sano deve essere di natura non-commerciale.
Il tuo utilizzo del Piatto del Mangiar Sano deve adeguarsi a tutte le leggi vigenti.
Non puoi modificare l’immagine o il testo, in nessun modo.
Harvard può revocare questo permesso in ogni momento e unicamente a sua discrezione. Nel caso in cui il permesso sia revocato, dovrai rimuovere l’immagine da ogni sito web o spazio pubblico entro non più di cinque giorni lavorativi.
Harvard proibisce tassativamente ogni indicazione – sia eplicita che implicita – che suggerisca o che possa indurre altri a credere che Harvard, il Dipartimento di Nutrizione della Harvard T.H. Chan School of Public Health, o il sito web The Nutrition Source abbia appoggiato prodotti, servizi, individui, gruppi o organizzazioni di qualsiasi tipo. Quindi, non puoi usare i nomi “Harvard,” “Department of Nutrition at the Harvard T.H. Chan School of Public Health,” or “The Nutrition Source,” o qualsiasi marchio registrato di proprietà di Harvard in relazione al Piatto del mangiar Sano, senza un’approvazione preventiva, in forma scritta, eccetto per la riproduzione della specifica frase di credito per l’immagine, come indicato sopra.
Non puoi usare il Piatto del Mangiar Sano in alcun modo che possa arrecare danno alla reputazione di Harvard.
Harvard non riconosce garanzie di qualsiasi tipo (espresse, implicite o esplicite) riguardo al Piatto del Mangiar Sano, inclusa, senza limitazioni, ogni garanzia implicita di commerciabilità, idoneità per uno scopo particolare, e di non violazione. Accetti quindi di manlevare e tenere indenne Harvard University e i membri del suo comitato direttivo, i funzionari, i membri della facoltà, gli studenti, i dipendenti e gli agenti, da e contro tutti i reclami, danni, perdite, responsabilità, costi e spese di ogni genere derivanti da o relative all’utilizzo del Piatto del Mangiar Sano.
Translation assistance provided by Simonetta Salvini and Alberto Ascherio.
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2015/12/Italian_HEP_Dec2015.jpg
http://www.thenutritionsource.org
