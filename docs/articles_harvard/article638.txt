Title: بشقاب غذای سالم (Farsi)


بشقاب غذای سالم، که توسط متخصصان تغذیه در دانشکده سلامت دانشگاه هاروارد و انتشارات سلامت هاروارد طراحی شده است، راهنمایی است برای انتخاب یک غذای سالم و متعادل. شما میتوانید یک نسخه از این راهنما را روی در یخچال قرار دهید تا همیشه در معرض دیدتان باشد.
سعی کنید همیشه نیمی از بشقابتان پر از میوه و سبزیجات باشد. 
 سعی کنید میوه ها و سبزیهای متنوع و رنگارنگ را انتخاب کنید و به یاد داشته باشید که سیب زمینی جزو این گروه محسوب نمیشود چون مصرف آن باعث افزایش قند خون میشود.
یک چهارم بشقابتان را با غلات کامل پر کنید. 
 منظور از غلات کامل این است که غذای شما باید تمامی دانه را داشته باشد نه این که سبوس و جوانه ی آن قبلا جدا شده باشد. برای پر کردن این قسمت از بشقابتان میتوانید گندم کامل یا جو کامل یا برنج قهوه ای یا ماکارونی با آرد گندم کامل مصرف کنید. مصرف این نوع غلات در مقایسه با برنج و نان سفید اثر کمتری بر قند خون و انسولین دارد.
یک چهارم دیگر بشقاب را با منابع پروتئین پر کنید. 
 ماهی، مرغ، حبوبات و آجیل از منابع سالم پروتئین هستند. میتوانید اینها را با سالاد و سبزیجات مخلوط کنید. مصرف گوشت قرمز را کاهش دهید و از مصرف سوسیس و کالباس و سایرگوشتهای فرآوری شده بپرهیزید.
روغن گیاهی را به میزان متعادل مصرف کنید. 
 از روغنهای گیاهی مثل روغن زیتون، کانولا، سویا، ذرت، آفتابگردان و غیره استفاده کنید و از مصرف روغن جامد و هیدروژنه، که حاوی چربی ترانس هستند، بپرهیزید. به یاد داشته باشید که غذاهای کم چربی لزوما سالم نیستند.
آب، چای یا قهوه بنوشید. 
 از مصرف نوشابه های قندی بپرهیزید. مصرف شیر و لبنیات را به یک یا دو وعده در روز محدود کنید و بیش از یک لیوان کوچک در روز آب میوه ننوشید.
فعالیت ورزشی را فراموش نکنید. 
 آدمک دونده ای که در کنار بشقاب غذای سالم میبینید یادآور این نکته مهم است که فعالیت ورزشی نقش مهمی در کنترل وزن دارد.
پیام اصلی  بشقاب غذای سالم  تمرکز بر کیفیت غذای مصرفی است:
نوع کربوهیدرات (یا نشاسته) در غذا مهمتر از میزان مصرف کربوهیدرات است چونکه بعضی از مواد غذایی حاوی کربوهیدرات مانند سبزیجات (غیر از سیب زمینی)، میوه ها، غلات کامل و حبوبات از سایر مواد غذایی حاوی کربوهیدرات سالم ترند.
بشقاب غذای سالم  توصیه میکند که از مصرف نوشابه های قندی بپرهیزید چونکه این نوشابه ها انرژی بسیار زیاد و ارزش غذایی بسیار کمی دارند.
بشقاب غذای سالم  توصیه میکند که از روغن های سالم و گیاهی به میزان متعادل استفاده کنید ولی توصیه نمیکند که مصرف روغن های سالم را کم کنید.
شروط استفاده از طرح  بشقاب غذای سالم
استفاده از طرح  بشقاب غذای سالم  به شرط رعایت موارد زیر آزاد است:
حق معنوی دانشگاه هاروارد باید با درج متن زیر مشخص شود: “کلیه حقوق معنوی این طرح متعلق به دانشگاه هاروارد است. برای اطلاعات بیشتر در مورد  بشقاب غذای سالم  لطفاً به تارنماهای زیر مراجعه کنید.
http://www.thenutritionsource.org , www.health.harvard.edu
شما فقط میتوانید برای موارد غیر تجاری از  بشقاب غذای سالم  استفاده کنید.
در استفاده از  بشقاب غذای سالم  باید قوانین مرتبط را رعایت کنید.
نباید تصاویر یا متون موجود در طرح را تغییر دهید.
هاروارد میتوانید این اجازه را در هر زمانی که صلاح دانست لغو کند. اگر این اجازه لغو شد، شما باید طرح بشقاب غذای سالم را ظرف کمتر از پنج روز کاری از روی تارنما یا سایر فضاهای عمومی بردارید.
استفاده از این طرح برای تبلیغ مستقیم یا غیر مستقیم برای هر گونه کالا، خدمات، فرد، گروه یا سازمانی ممنوع است. در نتیجه استفاده از نام “هاروارد”، “گروه تغذیه دانشکده سلامت هاروارد” یا “منبع اطلاعات تغذیه ای” یا هر نام تجاری دیگری که به دانشگاه هاروارد تعلق دارد، در حین استفاده از طرح  بشقاب غذای سالم  ممنوع است مگر پس از کسب اجازه کتبی. تنها استثنای این ماده، جمله ی مربوط به حقوق معنوی است که در ابتدای این اجازه نامه آمده است و باید به صورت کامل در کنار طرح درج شود.
استفاده از طرح  بشقاب غذای سالم  به هر صورتی که منجر به صدمه به خوشنامی دانشگاه هاروارد شود، ممنوع است.
دانشگاه هاروارد هیچ مسؤولیت مستقیم یا غیرمستقیمی در مورد ضررهای ناشی از استفاده از طرح  بشقاب غذای سالم  ندارد. با قبول این اجازه نامه، شما موافقت کرده اید که دانشگاه هاروارد، اعضای هیات مدیره دانشگاه، مدیران، اعضای هیات علمی، دانشجویان و کارکنان دانشگاه را در قبال هیچ ضرر و صدمه ای ناشی از یا مربوط به مصرف طرح بشقاب غذای سالم مسؤول نخواهید دانست.
Translation assistance provided by Goodarz Danaei
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2014/11/Farsi_HEP_Jan2015.jpg
