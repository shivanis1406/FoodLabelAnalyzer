Title: Tanjir Zdrave Ishrane (Bosnian)


Tanjir zdrave ishrane  sastavila je grupa stručnjaka nutricionista iz Škole javnog zdravstva Univerziteta Harvard i urednika zdravstvenih publikacija pri Harvardu, kako bi služio kao vodič za pripremu zdravih, balansiranih obroka – kako onih na tanjiru, tako i onih spakovanih za ručak izvan kuće. Zalijepite ga na frižider kao dnevni podsjetnik za pripremu zdravih, balansiranih obroka!
Neka većinu vaših obroka sačinjavaju voće i povrće – oni trebaju činiti ½ ukupnog dnevnog unosa:
Potrudite se da jedete voće i povrće raznih boja i vrsta, ali ne zaboravite da  Tanjir zdrave ishrane  ne ubraja krompir u povrće radi njegovog negativnog dejstva na razinu šećera u krvi.
Jedite cjelovite žitarice – ¼ ukupnog dnevnog unosa:
Cjelovite žitarice – integralna pšenica, ječam,  quinoa , zob, smeđa riža i jela pripremljena na bazi ovih žitarica, npr. integralna tjestenina – imaju manje negativan utjecaj na nivo šećera i inzulina u krvi nego bijeli hljeb, bijela riža i druge prerađene žitarice.
Moć bjelančevina – one trebaju činiti ¼ ukupnog dnevnog unosa:
Riba, piletina, grahorice i orašasti plodovi su zdravi i raznoliki izvori bjelančevina – možete ih umiješati u salatu, a idu dobro i uz povrće na tanjiru. Ograničite unos crvenog mesa, te u potpunosti izbjegavajte mesne prerađevine, kao što su suho meso, sudžuka i slanina.
Zdrava biljna ulja – koristite umjereno:
Odlučite se za zdrava biljna ulja kao sto su maslinovo, repičino, sojino, kukuruzno, suncokretovo, kikirikijevo i druga, te u potpunosti izbjegavajte djelimično hidrogenizirane masti, koje sadrže nezdrave trans-masnoce. Zapamtite da ‘niskokalorično’ ne znači ‘zdravo’.
Pijte vodu, kafu i čaj:
Izbjegavajte zaslađene napitke, ograničite unos mlijeka i mliječnih proizvoda na jednu do dvije porcije dnevno, i ograničite unos sokova na jednu manju čašu dnevno.
Budite u pokretu:
Crvena silueta u pokretu koja upotpunjuje Tanjir zdrave ishrane služi kao podsjetnik da je i bivanje u pokretu važno za kontrolu tjelesne težine.
Tanjir zdrave ishrane vam poručuje da prije svega treba obratiti pažnju na kvalitetu ishrane.
Važnija je vrsta ugljikohidrata koje jedete nego količina ugljikohidrata u ishrani, jer su neki izvori ugljikohidrata – kao sto su povrće (osim krompira), voće, cjelovite žitarice i grahorice – zdraviji od drugih.
Tanjir zdrave ishrane savjetuje da izbjegavate unos zaslađenih napitaka, jer on predstavlja značajan izvor kalorija – često male hranjivosti.
Tanjir zdrave ishrane takođe savjetuje da koristite zdrava ulja i ne određuje maksimalan udio kalorija koje treba unijeti svakodnevno jedući hranu bogatu zdravim mastima.

Korištenje vizualnog prikaza Tanjira zdrave ishrane dozvoljeno je isključivo u skladu sa sljedećim pravilima i uvjetima:
Uz vizualni prikaz obavezno navesti i sljedeći tekst: “Autorska prava © 2011 Univerzitet Harvard. Za više informacija o Tanjiru zdrave ishrane posjetite web-stranicu Nutrition Source, odsjek nutricionizma, Škola javnog zdravstva Univerziteta Harvard,  http://www.thenutritionsource.org  i Harvard publikacije, health.harvard.edu”.
Tanjir zdrave ishrane ne smije biti korišten u komercijalne svrhe.
Korištenje Tanjira zdrave ishrane mora biti u skladu sa zakonom.
Nije dozvoljena bilo kakva izmjena teksta niti vizualnog prikaza.
Univerzitet Harvard zadržava pravo ukidanja ovih prava u bilo koje vrijeme. U slučaju povlačenja dozvole za korištenje Tanjira zdrave ishrane, dužni ste ukloniti vizualni prikaz sa svih web-stranica i javnih prostora u roku od pet radnih dana.
Univerzitet Harvard zabranjuje bilo kakvu indikaciju – bilo direktnu ili indirektnu – koja sugerira ili može navesti druge da povjeruju da Univerzitet Harvard, odsjek nutricionizma Škole javnog zdravstva Univerziteta Harvard ili web-stranica Nutrition source podržavaju bilo koji proizvod, uslugu, pojedinca, grupu, ili organizaciju bilo koje vrste. Stoga je nedozvoljeno korištenje termina “Univerzitet Harvard”, “Harvard”, “odjel nutricionizma Škole javnog zdravstva Univerziteta Harvard” ili Nutrition Source, kao ni bilo kog drugog zaštitnog znaka koji je u vezi sa Tanjirom zdrave ishrane, bez predhodnog pismenog dopuš Ovo se ne odnosi na rečenicu navedenu u prvoj tački ovih Uvjeta korištenja.
Nije dozvoljeno korištenje Tanjira zdrave ishrane na bilo koji način koji bi mogao ugroziti ugled Univerziteta Harvard.
Univerzitet Harvard se ograđuje od jamstva bilo koje vrste (izričitog, prešutnog ili drugog) u vezi sa Tanjirom zdrave ishrane, uključujući, bez ograničenja, bilo koju vrstu prešutnog jamstva u vezi sa tržišnom konkurentnošću, namjenom i nekršenjem zakona. Pri korištenju Tanjira zdrave ishrane obavezujete se da nećete smatrati da su Univerzitet Harvard, njegova uprava, povjerenici, članovi akademskog kolektiva, studenti, uposlenici niti agenti odgovorni za bilo kakvu štetu, gubitke niti troškove koji mogu proizaći iz vaše upotrebe vizualnog prikaza Tanjira zdrave ishrane.
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2015/02/Bosnian_HEP_Feb2015.jpg
http://www.thenutritionsource.org
