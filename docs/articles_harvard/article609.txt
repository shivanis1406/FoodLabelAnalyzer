Title: Πιάτο Υγιεινής Διατροφής  (Greek)


Το Πιάτο Υγιεινής Διατροφής , το οποίο δημιουργήθηκε από εξειδικευμένους επιστήμονες διατροφής στην Σχολή Δημόσιας Υγείας του Πανεπιστημίου Χάρβαρντ καθώς επίσης και από συντάκτες στις Δημοσιεύσεις Υγείας του Πανεπιστημίου Χάρβαρντ (Harvard Health Publications), αποτελεί έναν οδηγό δημιουργίας τόσο υγιεινών όσο και ισορροπημένων γευμάτων – είτε αυτά είναι σερβιρισμένα σε πιάτο είτε συσκευασμένα σε πακέτο. Τοποθετείστε ένα αντίγραφο στο ψυγείο σας, το οποίο θα αποτελεί την καθημερινή σας υπενθύμιση έτσι ώστε να φτιάχνετε υγιεινά και ισορροπημένα γεύματα!
Το μεγαλύτερο μέρος του γεύματος σας να απαρτίζεται από λαχανικά και φρούτα – ½ του πιάτου:
Να στοχεύετε σε χρώμα και ποικιλία, και να θυμάστε πώς οι πατάτες δεν καταλογίζονται ως λαχανικά στο Πιάτο Υγιεινής Διατροφής , λόγω επιπτώσεων τους στο σάκχαρο του αίματος.
Στοχεύετε σε δημητριακά ολικής αλέσεως – ¼ του πιάτου:
Σπόροι ολικής αλέσεως ή ακατέργαστοι σπόροι — ολικής αλέσεως κριθάρι, σιτάρι, σπόροι σίτου, κινόα, βρώμη, καστανό ρύζι, καθώς επίσης και τα τρόφιμα που παράγονται από αυτά, όπως τα ζυμαρικά ολικής αλέσεως — παρουσιάζουν πιο ήπια επίδραση στο σάκχαρο του αίματος και την ινσουλίνη σε σύγκριση με το λευκό ψωμί, το άσπρο ρύζι και άλλους επεξεργασμένους σπόρους.
Η Δύναμη της Πρωτεΐνης –  ¼ του πιάτου:
Τα ψάρια, τα πουλερικά, τα όσπρια και οι ξηροί καρποί αποτελούν όλα,  τόσο υγιεινές όσο και ευέλικτες πηγές πρωτεΐνης.  Μπορούν να αναμειχθούν σε σαλάτες αλλά και να ταιριάξουν εξίσου καλά με λαχανικά στο πιάτο. Περιορίστε το κόκκινο κρέας και να αποφεύγετε τα επεξεργασμένα κρέατα όπως το μπέικον και τα λουκάνικα.
Υγιεινά Φυτικά Έλαια – με μέτρο:
Επιλέξτε υγιεινά φυτικά έλαια όπως ελαιόλαδο, ηλιέλαιο, καλαμποκέλαιο, καθώς επίσης και από κανόλα, σόγια, φυστίκι, και άλλα. Επίσης να αποφεύγετε τα  μερικώς υδρογονωμένα έλαια, τα οποία περιέχουν ανθυγιεινά τρανς λιπαρά (trans fats). Να θυμάστε ότι η περιγραφή “χαμηλά λιπαρά” δεν συνάδει και με την περιγραφή “υγιεινό”.
Να πίνετε νερό, καφέ ή τσάϊ:
Παραλείψτε τα ζαχαρούχα ποτά, περιορίστε το γάλα και τα γαλακτοκομικά προϊόντα σε μία με δύο μερίδες την ημέρα, περιορίστε επίσης τους χυμούς σε ένα μικρό ποτήρι ανά ημέρα.
Άσκηση (Stay active):
Η κόκκινη φιγούρα, η οποία τρέχει κατά μήκος της κάρτας του Πιάτου Υγιεινής Διατροφής αποτελεί υπενθύμιση πως η άσκηση είναι εξίσου σημαντική στον έλεγχο του βάρους.
To  κυρίως μήνυμα του Πιάτου Υγιεινής Διατροφής είναι το επίκεντρο του ενδιαφέροντος στην ποιότητα της διατροφής.
Το είδος των υδατανθράκων είναι πιο σημαντικό από την ποσότητά τους στην διατροφή. Αυτό συμβαίνει διότι μερικές πηγές υδατανθράκων —όπως λαχανικά (εκτός από πατάτες), φρούτα, σπόροι ολικής αλέσεως και όσπρια — είναι περισσότερο υγιεινές από άλλες.
Το Πιάτο Υγιεινής Διατροφής συμβουλεύει επίσης τους καταναλωτές να αποφεύγουν τα ζαχαρούχα ποτά, μια σημαντική πηγή θερμίδων-συνήθως με μικρή θρεπτική αξία.
Το Πιάτο Υγιεινής Διατροφής ενθαρρύνει τους καταναλωτές να χρησιμοποιούν υγιεινά φυτικά έλαια, και δεν καθορίζει ανώτατο όριο για το ποσοστό των θερμίδων που οι άνθρωποι πρέπει να παίρνουν κάθε μέρα από τις υγιεινές πηγές λίπους.

Παρέχουμε άδεια χρήσης της εικόνας του Πιάτου Υγιεινής Διατροφής σε συμφωνία με τους παρακάτω όρους και συνθήκες:
Πρέπει να περιλάβετε την παρακάτω «αναγνώριση πνευματικής ιδιοκτησίας» : “Copyright © 2011 Harvard University. For more information about The Healthy Eating Plate, please see The Nutrition Source, Department of Nutrition, Harvard T.H. Chan School of Public Health,  http://www.thenutritionsource.org  and Harvard Health Publications,  harvard.edu .”
H χρήση του Πιάτου Υγιεινής Διατροφής είναι μη εμπορικής φύσης.
H χρήση του Πιάτου Υγιεινής Διατροφής πρέπει να συμμορφώνεται με όλη την ισχύουσα νομοθεσία.
Δεν μπορείτε να τροποποιήσετε την εικόνα ή το κείμενο με οποιονδήποτε τρόπο.
Το Χάρβαρντ (Harvard) μπορεί να ανακαλέσει την άδεια χρήσης ανά πάσα στιγμή, κατά την απόλυτη διακριτική του ευχέρεια. Σε περίπτωση που η άδεια έχει ανακληθεί, θα πρέπει να αφαιρέσετε την εικόνα από οποιαδήποτε ιστοσελίδα ή δημόσιο χώρο εντός προθεσμίας που δεν υπερβαίνει τις πέντε εργάσιμες ημέρες.
To Χάρβαρντ (Harvard) απαγορεύει αυστηρά οποιαδήποτε ένδειξη—είτε ρητή είτε υπαινισσόμενη, που είτε προτείνει είτε θα μπορούσε να προκαλέσει άλλους να πιστεύψουν ότι το Χάρβαρντ (Harvard), το Τμήμα Διατροφής στην Σχολή Δημόσιας Υγείας του Πανεπιστημίου Χάρβαρντ (Department of Nutrition at the Harvard T.H. Chan School of Public Health), ή η ιστοσελίδα “Πηγή Διατροφής” (The Nutrition Source ), έχουν υποστηρίξει οποιαδήποτε αγαθά, υπηρεσίες, άτομο, ομάδα ή οργάνωση κάθε είδους. Ως εκ τούτου, δεν μπορείτε να χρησιμοποιήσετε τα ονόματα «Χάρβαρντ (Harvard)», « Τμήμα Διατροφής στην Σχολή Δημόσιας Υγείας του Πανεπιστημίου Χάρβαρντ (Department of Nutrition at the Harvard T.H. Chan School of Public Health)”, ή “Πηγή Διατροφής (The Nutrition Source) “, ή οποιαδήποτε εμπορική επωνυμία η οποία βρίσκεται σε σχέση με το Πιάτο Υγιεινής Διατροφής και αποτελεί ιδιοκτησία  του Χάρβαρντ, χωρίς προηγούμενη γραπτή έγκριση, εκτός από την αναπαραγωγή της ειδικής πίστωσης για την εικόνα όπως ορίστηκε ανωτέρω.
Δεν επιτρέπεται η χρήση του Πιάτου Υγιεινής Διατροφής με οποιονδήποτε τρόπο μου θα μπορούσε να βλάψει την φήμη του Χάρβαρντ (Harvard).
Το Χάρβαρντ (Harvard) αποποιείται όλες τις εγγυήσεις οποιουδήποτε είδους (ρητές, υπαινισσόμενες ή άλλες) σχετικά με το Πιάτο Υγιεινής Διατροφής, συμπεριλαμβανομένων, χωρίς περιορισμό, των υπαινισσόμενων εγγυήσεων εμπορευσιμότητας, καταλληλότητας για κάποιο συγκεκριμένο σκοπό και μη παραβίασης ατομικών και πνευματικων διαιωμάτων. Συμφωνείτε να αποζημιώσετε και να απαλλάξετε το Πανεπιστήμιο του Χάρβαρντ και μέλη του διοικητικού του συμβουλίου, στελέχη, μέλη ΔΕΠ, φοιτητές, εργαζόμενους και πράκτορες του από και ενάντια σε όλες τις αξιώσεις, ζημίες, απώλειες, υποχρεώσεις, δαπάνες και έξοδα κάθε είδους τα οποία προκύπτουν από ή σχετίζονται με τη δική σας χρήση του Πιάτου Υγιεινής Διατροφής.
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2015/05/Greek_HEP_May2015.jpg
http://www.thenutritionsource.org
