Title: En Hälsosam Mattallrik (Swedish)


Den hälsosamma mattallriken skapad av nutritionsexperter vid Harvard T.H. Chan School of Public Health och redaktörer för Harvard Health Publications- är en guide för att skapa hälsosamma, balanserade måltider – för såväl tallrik som matlåda. Sätt upp en kopia på kylskåpet som en daglig påminnelse om att laga hälsosamma, balanserade måltider!
Låt grönsaker och frukt utgöra huvuddelen av måltiden – ½ av tallriken:
Sträva efter färg och variation och kom ihåg att potatis inte räknas som grönsak på den hälsosamma mattallriken på grund av dess negativa inverkan på blodsockret.
Satsa på fullkorn- ¼ av tallriken:
Fullkorn och intakta kärnor – fullkornsvete, råg, korn,  matvete, quinoa, havre, råris och livsmedel baserade på dessa så som fullkornspasta – har mildare effekt på blodsocker och insulin än vitt bröd, vitt ris och andra raffinerade produkter.
Styrka med protein – ¼ av tallriken:
Fisk, kyckling, bönor och nötter är alla nyttiga, mångsidiga källor – de kan användas i sallader och passar bra tillsammans med grönsaker på tallriken. Begränsa rött kött och undvik charkuterier så som bacon och korv.
Nyttiga växtoljor – i lagom mängd:
Välj nyttiga växtoljor så som oliv-, raps-, soja-, majs-, solros-, jordnötsolja m.fl. och undvik delvis härdad olja som innehåller ohälsosamma transfetter. Kom ihåg att fettsnålt inte betyder ”hälsosamt”.
Drick vatten, kaffe eller te:
Undvik sötade drycker, begränsa mjölk och mejeriprodukter till en eller två portioner per dag, liksom juice till ett litet glas per dag.
Rör på dig:
Den röda figuren som löper över den hälsosamma mattallrikens bordsunderlägg är en påminnelse om att fysisk aktivitet också är viktigt för viktkontroll.
Den mattallrikens huvudbudskap är att fokusera på kostkvalitet.
Typen av kolhydrater i kosten är viktigare än mängden kolhydrater eftersom vissa kolhydratkällor – så som grönsaker (förutom potatis), frukt, fullkorn och bönor – är mer hälsosamma än andra.
Den mattallriken råder konsumenter att undvika sockersötade drycker, som utgör en stor källa till kalorier – ofta utan näringsvärde.
Den hälsosamma mattallriken uppmuntrar konsumenter att använda hälsosamma oljor, och sätter inte en övre gräns för hur många procent av det dagliga kaloriintaget som ska komma ifrån hälsosamt fett.
Vi ger tillstånd att använda bilden av den hälsosamma mattallriken i enlighet med följande villkor:
Att ni inkluderar följandemedgivande text : ” Copyright © 2011 Harvard University. För mer information om den hälsosamma mattallriken, vänligen besök The Nutrition Source, Institutionen för näringslära, Harvard T.H. Chan School of Public Health,  http://www.thenutritionsource.org  och Harvard Health Publications, health.harvard.edu.”
Att ert användande av den hälsosamma mattallriken sker i icke-kommersiella syften.
Att ert användande av den hälsosamma mattallriken följer tillämplig lagstiftningen.
Att ni ej ändrar bild eller text på något sätt.
Harvard kan upphäva detta tillstånd när som helst efter eget gottfinnande. I händelse av att tillståndet återkallas ska ni ta bort bilden från t.ex. hemsida eller offentligt rum inom högst fem arbetsdagar.
Harvard förbjuder strängeligen antydan, antingen explicit eller implicit, som åsyftar eller skulle kunna få andra att tro att Harvard, Institutionen för näringslära vid Harvard T.H. Chan School of Public Health, eller The Nutrition Source’s hemsida har rekommenderat varor, tjänster, individ, grupp eller organisation av något slag. Därför får ni inte använda namn som “Harvard”, “Institutionen för näringslära vid Harvard T.H. Chan School of Public Health”, eller “The Nutrition Source” eller några Harvardägda varumärken i samband med den hälsosamma mattallriken utan skriftligt godkännande med undantag för att återge bildens specifika medgivande text som angivits ovan.
Att ni ej använder den hälsosamma mattallriken på något sätt som skulle kunna skada Harvards rykte.
Harvard avsäger sig alla garantier av något slag (uttryckliga, underförstådda eller på annat sätt) om den hälsosamma mattallriken inklusive, utan begränsning, underförstådda garantier för säljbarhet, lämplighet för ett visst ändamål och icke-intrång. Ni samtycker till att ersätta och hålla Harvard universitetet och dess styrelseledamöter, tjänstemän, lärare, studenter, anställda och agenter från och mot alla anspråk, skador, förluster, skulder, kostnader och utgifter av alla slag som härrör från eller som rör er användning av den hälsosamma mattallriken.
Translation assistance provided by Rikard Landberg
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2023/10/Swedish_HEP_Feb2015.jpg
http://www.thenutritionsource.org
