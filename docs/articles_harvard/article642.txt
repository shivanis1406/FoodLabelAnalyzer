Title: Tanjur Zdrave Prehrane (Croatian)


Tanjur zdrave prehrane  sastavila je grupa stručnjaka nutricionista iz Škole javnog zdravstva Harvardskog Sveucilista i urednika zdravstvenih publikacija pri Harvardu, kako bi služio kao vodič za pripravu zdravih, balansiranih obroka – kako onih na tanjuru, tako i onih spakiranih za ručak izvan doma. Zalijepite ga na frižider kao dnevni podsjetnik za pripremanje zdravih, balansiranih obroka!
Neka se većina vaših obroka sastoji od voća i povrća – oni trebaju činiti ½ ukupnog dnevnog unosa:
Potrudite se jestivoće i povrće raznih boja i vrsta, ali ne zaboravite da  Tanjur zdrave prehrane  ne ubraja krumpir u povrće radi njegovog negativnog djelovanja na razinu šećera u krvi.
Jedite cjelovite žitarice – ¼ ukupnog dnevnog unosa:
Cjelovite žitarice – integralna pšenica, ječam,  quinoa , zob, smeđa riža i obroci pripremljeni na bazi ovih žitarica, npr. integralna tjestenina – imaju manje negativan utjecaj na razinu šećera i inzulina u krvi nego bijeli kruh, bijela riža i druge prerađene žitarice.
Moć bjelančevina – one trebaju činiti ¼ ukupnog dnevnog unosa:
Riba, piletina, grahorice i orašasti plodovi su zdravi i raznoliki izvori bjelančevina – možete ih dodati u salatu, a idu dobro i uz povrće na tanjuru. Ograničite unos crvenog mesa, te u potpunosti izbjegavajte mesne prerađevine, kao što su kobasice i slanina.
Zdrava biljna ulja – koristite ih u umjerenoj količini:
Odlučite se za zdrava biljna ulja kao što su maslinovo, repičino, sojino, kukuruzno, suncokretovo, kikirikijevo i druga, te u potpunosti izbjegavajte djelimično hidrogenizirane masnoce, koje sadrže nezdrave trans-masnoce. Zapamtite da ‘niskokalorično’ ne znači ‘zdravo’.
Pijte vodu, kavu i čaj:
Izbjegavajte zaslađene napitke, ograničite unos mlijeka i mliječnih proizvoda na jednu do dvije porcije dnevno, i ograničite unos sokova na jednu manju čašu dnevno.
Budite u pokretu:
Crvena silueta u pokretu koja upotpunjuje Tanjur zdrave prehrane služi kao podsjetnik da je i fizička aktivnost važna za kontrolu tjelesne težine.
Tanjur zdrave prehrane vam poručuje da prije svega treba obratiti pažnju na kvalitetu prehrane.
Važnija je vrsta ugljikohidrata koju jedete nego količina ugljikohidrata u ishrani, jer su neki izvori ugljikohidrata – kao što su povrće (osim krumpira), voće, cjelovite žitarice i grahorice – zdraviji od drugih.
Tanjur zdrave prehrane savjetuje da izbjegavate unos zaslađenih napitaka, jer on predstavlja značajan izvor kalorija – često male hranjivosti.
Tanjur zdrave prehrane takođe savjetuje da koristite zdrava ulja i ne određuje maksimalan udio kalorija koje treba unijeti svakodnevno jedući hranu bogatu zdravim masnoćama.
Korištenje vizualnog prikaza Tanjura zdrave prehrane dozvoljeno je izričito u skladu sa sljedećim pravilima i uvjetima:
Uz vizualni prikaz obavezno navesti i sljedeći tekst: “Autorska prava © 2011 Harvardsko Sveučilište. Za više informacija o Tanjuru zdrave prehrane posjetite web-stranicu Nutrition Source, Zavod za nutricionizam, Fakultet javnog zdravstva Harvardskog Sveučilišta,  http://www.thenutritionsource.org  i Harvard publikacije, health.harvard.edu”.
Tanjur zdrave prehrane ne smije biti korišten u komercijalne svrhe.
Korištenje Tanjura zdrave prehrane mora biti u skladu sa zakonom.
Nije dozvoljena bilo kakva izmjena teksta niti vizualnog prikaza.
Harvardsko Sveučilište zadržava pravo ukidanja ovih prava u bilo koje vrijeme. U slučaju povlačenja dozvole za korištenje Tanjura zdrave prehrane, dužni ste ukloniti vizualni prikaz sa svih web-stranica i javnih prostora u roku od pet radnih dana.
Harvardsko Sveučilište zabranjuje bilo kakvu indikaciju – bilo direktnu ili indirektnu – koja sugerira ili može navesti druge da povjeruju da Harvardsko Sveučilište, Zavod za nutricionizam Fakulteta javnog zdravstva Harvardskog Sveučilišta ili web-stranica Nutrition source podržavaju bilo koji proizvod, uslugu, pojedinca, grupu, ili organizaciju bilo koje vrste. Stoga je nedozvoljeno korištenje termina “Harvardsko Sveučilište”, “Harvard”, “Zavod za nutricionizam Škole javnog zdravstva Harvardsko Sveučilište” ili Nutrition Source, kao ni bilo kog drugog zaštitnog znaka koji je u vezi sa Tanjurom zdrave prehrane, bez prethodnog pismenog odobrenja. Ovo se ne odnosi na rečenicu navedenu u prvoj stavci ovih Uvjeta koriš
Nije dozvoljeno korištenje Tanjura zdrave prehrane na bilo koji način koji bi mogao ugroziti ugled Harvardskog Sveučilišta.
Harvardsko Sveučilište se ograđuje od jamstva bilo koje vrste (izričitog, prešutnog ili drugog) u vezi sa Tanjurom zdrave prehrane, uključujući, bez ograničenja, bilo koju vrstu prešutnog jamstva u vezi sa tržišnom konkurentnošću, namjenom i nekršenjem zakona. Pri korištenju Tanjura zdrave prehrane obavezujete se da nećete smatrati da su Harvardsko Sveučilište, njegova uprava, povjerenici, članovi akademskog kolektiva, studenti, zaposlenici niti agenti odgovorni za bilo kakvu štetu, gubitke niti troškove koji mogu proizaći iz vaše uporabe vizualnog prikaza Tanjura zdrave prehrane.
Translation assistance provided by Selma Gicevic and Ana Babic
Terms of Use
The contents of this website are for educational purposes and are not intended to offer personal medical advice. You should seek the advice of your physician or other qualified health provider with any questions you may have regarding a medical condition. Never disregard professional medical advice or delay in seeking it because of something you have read on this website. The Nutrition Source does not recommend or endorse any products.

References:
https://nutritionsource.hsph.harvard.edu/wp-content/uploads/2023/10/Croatian_HEP_Feb2015.jpg
http://www.thenutritionsource.org
